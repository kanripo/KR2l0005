# -*- mode: mandoku-view -*-
#+TITLE: 南宋館閣錄
#+DATE: 2019-03-29 20:58:57.511160
#+PROPERTY: ID KR2l0005
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 5
<pb:KR2l0005_WYG_005-1a>¶
　　欽定四庫全書¶
¶
　　南宋館閣錄卷六　　　　　宋　陳騤　撰¶
¶
　　故實¶
¶
　　紹興臨幸　紹興十四年七月九日秘書少監游操等¶
上表請車駕幸秘書省詔學士院給降敇書所請宜允¶
二十七日車駕幸秘書省其日本省官吏并實錄院官¶
吏迎聖駕起居訖皇帝至道山堂御幄降輦後進食畢¶
催班右文殿下先知閤門官以下并内侍知省御帯修¶
<pb:KR2l0005_WYG_005-1b>¶
注祗應官等面北立定報引宰臣使相樞宻侍從正任¶
以上殿下相向立定并報引提舉秘書省官以下相向¶
立定皇帝坐先知閤門官以下并内侍知省御帯等宣¶
名奏萬福訖各歸侍立祗應位知閤門官殿上當頭奏¶
宣到太師魏國公秦檜以下次舍人分引太師以下宣¶
名奏萬福訖知閤門宣升殿再揖太師以下升省官以¶
下宣名奏萬福訖且立定候御藥降階以手詔授提舉¶
秘書省官詔曰葢聞周建外史掌三皇五帝之書漢選¶
<pb:KR2l0005_WYG_005-2a>¶
諸儒定九流七略之奏文德之盛後世推焉仰惟祖宗¶
肇開冊府凡累朝名世之士由是以興而一代致治之¶
原葢出於此朕嘉與學士大夫共宏斯道廼一新史觀¶
親御榜題肆從望幸之誠以示右文之意嗚呼士習於¶
空言而不為有用之學久矣爾其勉修術業益勵猷為¶
一德一心以共赴亨嘉之㑹用丕承我祖宗之大訓顧¶
不善歟提舉秘書省官跪受訖提舉秘書省官以下兩¶
拜訖退皇帝起詣秘閣宣羣臣觀累朝御書御製書畫¶
<pb:KR2l0005_WYG_005-2b>¶
古器等秘書少監以下官閣下侍立俟觀書訖先退赴¶
右文殿立班定皇帝復位坐右文殿上御藥傳㫖宣坐¶
賜茶如儀分引太師以下并外赴坐官面殿揖躬兩拜¶
訖分陞席後立定次分引秘書少監以下揖躬拜訖分¶
陞兩廊席後立俟賜茶訖降階退班各兩拜退殿上御¶
藥傳㫖推恩改賜章服報引當殿謝恩兩拜訖退殿門¶
外服所賜皇帝起歸幄更衣臣僚繫鞋從駕還内如來¶
儀是日詔秘書省實錄院官各轉一官秘書少監仍賜¶
<pb:KR2l0005_WYG_005-3a>¶
緋章服并御書扇監修國史提舉實錄院太師尚書左¶
僕射秦檜依昨監學成書體例推恩令學士院檢舉降¶
制又詔秘書省實錄院人吏及諸㕔供檢文字天文官¶
三省樞宻院供檢至諸色祗應如有官人與减一年磨¶
勘内未有名目人依國子監例賜錢六百貫文皆以幸¶
省恩也(見中興㑹要)¶
¶
　　拜閣　紹興十四年五月七日秘書郎張闡言自來每¶
遇朝廷除授雜學士貼職官并館職官並合赴省參閣¶
<pb:KR2l0005_WYG_005-3b>¶
(見秘書省聖㫖簿)¶
¶
　　正旦冬至拜先聖團拜　是日設先聖顔子像於道山¶
堂中間省官序班堂上北向再拜長貳三上香在位者¶
復再拜禮畢團拜於堂上同年者各講私禮¶
¶
　　詔館職言事　隆興二年七月三十日有㫖政事不修¶
災異數見江浙水澇有害秋成朕自八月一日避殿减¶
膳思所以應天之實可㑹侍從臺諫卿監郎官館職䟽¶
陳闕失及當今急務毋有所隱(見日歴)¶
¶
<pb:KR2l0005_WYG_005-4a>¶
　　看詳討論文字　隆興元年九月十八日臣僚言乞法¶
李唐之制委宰相兼領三司使職事有㫖令秘書省討¶
論典故十二月二十八日有㫖國朝廂禁軍制及神宗¶
添置將兵分營諸路州軍人數劄付秘書省討論乾道¶
二年四月二日臣僚言應賢良方正能直言極諫之科¶
乞令權於經史諸子正文出題其僻書注疏不得以為¶
問目淳熈元年二月二十五日知襄陽府趙善俊奏有¶
無出身人銜位不帯左右字有㫖三省參照依祖宗舊¶
<pb:KR2l0005_WYG_005-4b>¶
制施行劄付國史院討論七月十七日臣僚言按劾臣¶
僚過犯事干刑名大則勘鞫小則具析參以詔條斟酌¶
輕重行遣有㫖令國史院討論典故二十三日有㫖舊¶
制宣徽使樞宻院討論典故條具取㫖劄付國史院討¶
論十月二十一日有㫖魏王愷改判明州令國史院討¶
論典故二年閏九月十八日秘書省正字李垕奏畢舉¶
景德六科有㫖令秘書省同國子監太學官集議討論¶
十月十二日有㫖杭州童子王克勤令後省試令史院¶
<pb:KR2l0005_WYG_005-5a>¶
檢㸃能文童子典故三年七月二十一日中書門下省¶
奏太史乃古羲和之職歴代沿革名秩不同國朝或以¶
他官兼判又有同判之名以朝官充掌所以重史官之¶
任今止置局令及五官正視古為輕有㫖令秘書省討¶
論九月二十五日太府少卿韓元龍奏童子一科乞詔¶
有司立為中制下秘書省討論典故十月二十日有㫖¶
皇后三代可依典故與封贈劄付國史院討論四年四¶
月十二日判明州魏王奏帯行江陵尹下國史院太常¶
<pb:KR2l0005_WYG_005-5b>¶
寺斟酌事宜㸃照指定以憑遵守有㫖令國史院太常¶
寺討論十三日魏王奏江陵尹所有印記未審合與不¶
合鑄造有㫖令禮部國史院討論¶
¶
　　賢良進士御試於殿門外祗候唱名日侍立　館閣錄¶
舊制以每遇進士策賢良館閣官并赴殿門祗候給大¶
官食法酒十瓶唱名日登殿侍立熈寧後只令殿門祗¶
候元豐中判館閣官申請雖得入殿然只得立殿下紹¶
興五年八月九日著作佐郎李公懋等言進士唱名自¶
<pb:KR2l0005_WYG_005-6a>¶
政和以來閤門寖廢舊制令秘書省官立殿下非故事¶
欲乞復祖宗之典有㫖除省試官外許依舊制殿上侍¶
立乾道四年試賢良唱名亦如進士唱名之制¶
¶
　　御試應奉書籍　熈寧七年三月館閣言如遇殿試即¶
館閣供書入殿從之紹興二年權秘書少監王昻言御¶
試舉人其合用入殿供應書籍自來本省都監司排辦¶
本司行下國子監關借若不係監書依條不行取索(見館¶
閣錄并秘書省聖㫖簿)¶
¶
<pb:KR2l0005_WYG_005-6b>¶
　　節賜　日歴所㑹要所國史院歲旦冬節清明端午七¶
夕重九各賜大龍茶一斤州酒四瓶¶
¶
　　賜新茶　每歲五月宣賜大小鳳茶大龍茶各一斤¶
節物　本省元宵每位蓮花燈五盞毬燈三盞重午洪¶
州扇二草蟲扇二歲除桃符門神各二副¶
¶
　　赴宴　館閣錄淳化元年二月詔自今游宴宣召直館¶
其集賢校理並令預㑹初李宗諤為集賢校理校理之¶
職自興國後罕有任者㑹賞花後苑有司第令直館赴¶
<pb:KR2l0005_WYG_005-7a>¶
㑹宗諤不得預翌日獻詩陳情遂許陪宴祖宗時每時¶
序游幸皆賜宴飲或雨雪休應亦就崇文賜宴中興後¶
惟天申節宴聞喜宴正字以上皆赴¶
¶
　　大宴學士院具食　麟臺故事大宴未赴坐間學士院¶
嘗為館閣官具食葢祖宗時内外制官無不自三館館¶
中之人往往前日僚友之舊道義之交不專以勢利高¶
下為心故每於是日小集從容談笑也近時具食雖如¶
故乃設於學士院門幕次内葢未嘗見玉堂主人也今¶
<pb:KR2l0005_WYG_005-7b>¶
天申節宴在貢院學士院設食猶如故¶
¶
　　儤㑹　每省官初除例作儤㑹¶
¶
　　過局　監修國史提舉實錄提舉編修國朝㑹要每月¶
過局省閱所修書諸司送本所官酒各二瓶凡有初除¶
官遇過局日本所帯送六瓶餘官四瓶¶
¶
　　燕集　乾道九年五月羣玉亭成丞相齊國公虞允文¶
燕館閣之士於新亭淳熈四年三月提舉實錄院㕘知¶
政事李彦穎監修國史龔茂良以進實錄前一日觀書¶
<pb:KR2l0005_WYG_005-8a>¶
於道山堂㑹前修史官并館職置酒於著作之庭¶
¶
　　暴書㑹　紹興十三年七月詔秘書省依麟臺故事每¶
歲暴書㑹令臨安府排辦侍從臺諫正言以上及前館¶
職貼職皆赴毎歲降錢三百貫付臨安府排辦從知府¶
王㬇之請也二十九年閏六月詔歲賜錢一千貫付本¶
省自行排辦三省堂厨送錢二百貫并品味生料前期¶
臨安府差客將承受應辦長貳具劄請預坐官是日秘¶
閣下設方桌列御書圖畫東壁第一行古器第二第三¶
<pb:KR2l0005_WYG_005-8b>¶
行圖畫第四行名賢墨蹟西壁亦如之東南壁設祖宗¶
御書西南壁亦如之御屏後設古器琴硯道山堂并後¶
軒著庭皆設圖畫開經史子集庫續捜訪庫分吏人守¶
視早食五品午㑹茶菓晩食七品分送書籍太平廣記¶
春秋左氏傳各一部秘閣石渠碑二本不至者亦送兩¶
浙轉運司計置碑石刋預㑹者名銜三十年玉堂宸翰¶
石刻成翰林學士周麟之請即暴書㑹宣示仍分賜預¶
㑹官詔從之(見中興㑹要并秘書省聖㫖簿)¶
¶
<pb:KR2l0005_WYG_005-9a>¶
　　餞㑹　麟臺故事三館秘書陞遷外補者衆必醵㑹置¶
酒集於僧舍以餞之其外補者或賦詩以贈其行祖宗¶
盛時三館之士出局必相過從或集於名區僧舍飲酒¶
賦詩¶
¶
　　不𨽻臺察　紹興元年四月本省記舊制不𨽻臺察從¶
之¶
¶
　　季㸃　紹興元年四月十四日詔秘書省所轄太史局¶
等長貳丞郎輪季詣㸃内有係在禁中置局者前期報¶
<pb:KR2l0005_WYG_005-9b>¶
皇城司(已上見秘書省聖㫖簿)¶
¶
　　門禁　日歴所㑹要所國史院準敇輙入流三千里凡¶
所見聞因而漏泄並當軍令凡投下文字及納貼子整¶
㑹事節人並於所門外計㑹把門人轉入係整㑹文字¶
如呼呌聽入國史院申明輙入本院及漏泄雖有斷罪¶
未有告賞之法有㫖立賞錢三百貫¶
¶
　　火禁　紹興十四年秘書郎張闡言本省自來火禁並¶
依皇城法遇有合用火燭去處守門親事官一名專掌¶
<pb:KR2l0005_WYG_005-10a>¶
押火灑熄除官員直舍并厨司翰林司監門職級房存¶
留火燭遇官員上馬主管火燭親事官監視灑熄其餘¶
去處並不得存留有㫖依¶
¶
　　輪宿　紹興元年十一月詔秘書省依舊制日輪官一¶
員止宿遇請假騐實即輪以次官止宿長貳五日一次¶
㸃宿(已上見秘書省聖㫖簿)¶
¶
　　齒序　唐張說為集賢院大學士嘗宴集賢院故事官¶
重者先飲說曰吾聞儒以道相高不以官閥為先後大¶
<pb:KR2l0005_WYG_005-10b>¶
帝時修史十九人長孫無忌以元舅每宴不肯先舉爵¶
長安中詔修珠英當時學士亦不以品秩為限於是引¶
觴同飲時服其有體至今館職序坐猶以年齒為差亦¶
燕公流風所及與(見麟臺故事)¶
¶
　　光館錢　乾道五年秘書少監周必大倣翰林舊規光¶
院錢參立監修提舉初至一百二十千遷轉一百千提¶
舉秘書省初至一百千遷轉七十千初入館十千他官¶
再兼史職同侍從修史初至二十千遷職轉官二十千¶
<pb:KR2l0005_WYG_005-11a>¶
遷二府一百千本省遷職若轉官十千選人改官倍之¶
本省遷他職十五千遷侍從倍之本省别加兼職十千¶
遷官别加兼職同史館遷職若轉官十千修史侍從倍¶
之祖父母父母封叙二十千封至夫人者三十千以下¶
三館通用親族同官十五千異姓有服親十千知貢舉¶
五十千考試二十分之一奉使視職任輕重而定多寡¶
之數止於一百千錫賚二十分之一止於一百千生子¶
三十千蔭補十五千子弟登科二十千一月之内兩遇¶
<pb:KR2l0005_WYG_005-11b>¶
以上者止從一多¶
¶
　　鐘規　省官入局已集㑹湯翰林司徐擊五聲㑹食擡¶
盤子徐擊五聲出局親事徐擊五聲不得非時叩擊庫¶
子輪次候出局收管入庫次早復設淳熈三年二月秘¶
書少監陳騤立¶
¶
　　秘書省讀書　淳熈二年十月杭州童子王克勤令後¶
省召試十一月賜童子出身授從事郎袐書省讀書本¶
省申奏請給㕔從既而吏兵部勘當除本身合得請給¶
<pb:KR2l0005_WYG_005-12a>¶
外僱募兵士比正字减半(見秘書省聖㫖簿)¶
¶
　　朱黄墨　秘書省史院每上下半年三館各分送供讐¶
校¶
¶
　　夏臘藥　自提舉官以下等第分送秘書省日歴所國¶
史院皆依例夏大順五苓香薷三倍駐車桂苓香薷養¶
脾理中消暑水瓢冬蘇合鹿茸養脾理中嘉禾匀氣潤¶
補橘皮煎其品數改丸修合日禀議焉¶
¶
<pb:KR2l0005_WYG_005-12b>¶
¶
¶
¶
¶
¶
¶
¶
¶
¶
